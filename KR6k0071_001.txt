#-*- mode: mandoku-view; -*-
#+DATE: 2015-08-30 20:43:47.917998
#+TITLE: 佛阿毘曇經出家相品
#+PROPERTY: CBETA_ID T24n1482
#+PROPERTY: ID KR6k0071
#+PROPERTY: SOURCE Taisho Tripitaka Vol. 24, No. 1482
#+PROPERTY: VOL 24
#+PROPERTY: BASEEDITION T
#+PROPERTY: WITNESS T@GONG
#+PROPERTY: LASTPB <pb:KR6k0071_T_001-0958a> 
#+PROPERTY: JUAN 1
¶
No. 1482¶
《佛阿毘曇經出家相品》第一(卷上)¶
¶
陳世三藏法師真諦譯¶

以一千阿僧祇世界眾生所有功德。成佛一¶
毛孔。如是成佛一毛孔功德。遍如來身毛孔¶
功德。成佛一好。如是成就八十種好功德。增¶
為百倍。乃成如來身上一相。所成就三十二¶
相功德。增為千倍。乃成如來額上一白毫相。¶
以一千毫相功德。增為百倍。乃成如來一頂¶
骨相。一切飛天所不能見頂。如是不思議清¶
淨功德聚。成就佛身。是故如來於天人中最¶
為尊勝。佛言。往昔諸佛所說。汝等比丘。若見¶
十二因緣生相。即是見法。若能見法其則見¶
佛。說如是語其義何也。其義者。以是因緣。見¶
十二因緣生相有生無生。即是見法。若能見¶
法有生無生。即是見佛。以隨從慧。復次何者¶
為十二因緣名。往古諸佛皆說以二義故。說¶
十二因緣生。一從因二從緣。復應作二義觀¶
之。一外二內。其外因緣從因義。何者一切過¶
去未來諸佛種智。同說如是以從種生芽。從¶
芽生葉。從葉生節。從節生莖。從莖生幹。從幹¶
生枝。從枝生蕚。從蕚生花。從花生子。若無子¶
則不生芽。如是無花則不生子。有子故得生¶
芽。如是有花故得生子。如此子亦不言我能¶
生芽。芽亦不言我能自生。如是一切法如理¶
而安。以是義故。外因緣從因義。應如是觀。此¶
是觀因義。觀緣義者何。如地性水性火性風
<pb:KR6k0071_T_001-0958b>¶
性空性。其地性者。能受種子。水性者能潤種¶
子。火性者能熟種子。風性者能增長種子。空¶
性者能為種子作無礙。若離此緣則種子不¶
生。如地性能受種子。水性能潤種子。火性能¶
熟種子。風性能增長種子。空性能無礙種子。¶
賴時節故種子增長。種子增長故生芽。其地¶
性者亦不言我能受種子。水性者亦不言我能¶
潤種子。火性者亦不言我能熟種子。空性者¶
亦不言我能為種子作無礙。種子亦不念言¶
我藉此等緣能得增長。若離此緣。種子則不¶
能生芽。其此芽亦非自作。亦非共作。亦非自¶
在天作。亦非無因生。皆從地水火風空種子¶
時節故生芽。此外因緣應作五事觀察。非常¶
非斷非傳度。藉緣故果實增廣。從相似生。言¶
非常者。此種滅故言非常。即此時種滅。即此¶
時芽生。以無障礙故。如種低起。故言非斷。¶
種與芽亦不相似。故言非傳度。所種種少收¶
子滋多。故言藉緣故果實增廣。如所種種即¶
生。相似果。此是從相似生。是亦不然。如是從¶
花故生子。應如理安。如是外因緣。應二種觀¶
察。如是內因緣義。六應二種觀察。一從因¶
二從緣。其內緣從因義何也。所言無明緣行¶
行緣識識緣名色名色緣六入六入緣觸觸緣¶
受受緣愛愛緣取取緣有有緣生生緣老死憂¶
悲苦惱。次第增長。如是等苦陰聚集增長。如¶
是有無明故行增長。如是乃至有生故老死¶
增長。若無無明則不生行。若無生則無老死。¶
如是有無明故有行增長。如是有生故有老死¶
增長。其無明亦不念言。我能造行。行亦不念
<pb:KR6k0071_T_001-0958c>¶
言。我為無明所造。乃至生亦不言。我能造老¶
死。老死亦不言。我為生所造。如是有無明故¶
有行增長。乃至有生故有老死增長云何名¶
無明。所言無明者。依六種性稱為男女。何者¶
為六種性。如是地性水性火性風性空性識¶
性。其地性者。堅相能成身使身不敗。水性亦¶
能持能潤能軟能濕。火性亦能持所飲噉食味¶
能令成熟。風性亦能持歔吸噫氣喘息吐等。¶
此等四大所成。內孔即是空大。乃至成名色。¶
喻如束荻緣由。則是識性。其地性非我非眾¶
生非命非男非女非自非他。如是乃至識性。¶
如是六性緣具故。有眾生想常想恒想有想¶
吾我想婬欲想我想。如是等類種種無知。稱¶
為無明。有此無明故。於境則生愛著則生瞋¶
恚則生愚癡。此等貪瞋癡依境故起則稱為行。¶
隨事分別故名為識。從此識故復生四陰。即¶
是名色。依名色故有諸根。以此稱為六入。此¶
聚集故有觸。覺觸故想。想後故愛。愛增廣故¶
取。依取故生後有。業有生故有有。以業為因¶
故有陰。陰起故生。陰熟故老。陰壞故死。內煩¶
熱故憂。思想故悲。身識陰和會故苦。意識陰¶
和會故不適。如是等名隨煩惱分。其闇義故¶
無明。其造作義故行。識義故識。堅立義故名¶
色。入門義故六入。觸義故觸。領取義故受。愛¶
取義故取。更生後有義故有。起義故生。熟義¶
故老。壞義故死。煩熱義故憂。思想義故悲。逼¶
惱身義故苦。逼惱心義故不適。隨煩惱分義¶
故苦惱。如是不隨實相故則隨邪行。無知故¶
則無明。如是無明故生三種行。則是善不善
<pb:KR6k0071_T_001-0959a>¶
無記。故言無明緣行。有如是等行故。有善識¶
不善識無記識。以是故行緣識。以有善從識¶
故。則生從善名色。不善及無記亦如是生。識¶
緣故稱為名色。名色增長故。有六門作所應¶
作等知智。名色緣稱為六入。六觸入故生¶
六觸。緣此六入故稱為觸。此觸生故故生受。¶
故稱緣觸生受。領取諸緣味著故名受。緣受¶
故稱為愛。歡悅躭著好色染味名色不能捨¶
離。深更貪求此等稱為愛。緣愛故取。欲更希¶
求後有因身口意業。故稱取緣有。依業故生¶
陰。此是緣有故生。此陰生起故有熟壞。故稱¶
生緣老死。如是十二因緣生。更相因賴更相¶
生長。無始輪轉無有斷絕。復次業及識等。次¶
生十二因緣故生四支。此隨因義。何者為四。¶
無明愛業識也。其識種子有為因其名色者業¶
及田為因。無明愛為煩惱因。無此業煩惱故。¶
識種子不生長。明此因業識種子為田。無明¶
故散識種子。愛故潤識種子。其無明亦不生¶
念言。我能散識種子。愛亦不念言。我能潤識¶
種子。業亦不念言。我於識為田用。識種子亦¶
不念言。我緣此等故生。復次識種子安住業¶
田中。為愛所潤漬。無明為密覆故種子生長。¶
生名色牙於一切無生陰。則此名色牙。亦¶
非自造。亦非他造。亦非俱造。亦非自在天造。¶
亦非無因生。有如上業煩惱故。識種子增長¶
生名色牙。亦不從此世度於後世。而有隨從¶
業果因緣備足故。警如明鏡覩見面像。面亦¶
不離身度於鏡中。而有相似形像。藉因緣備¶
足故如是。此身於此處滅於彼處生。有業因
<pb:KR6k0071_T_001-0959b>¶
緣隨逐備足故。譬如月輪於三萬二千由旬¶
形現於此。以鉢盛水覩見月形。月亦不從空¶
墜落於此。亦不度來。而有月形像。因緣具故。¶
譬如持火以密器盛貯。火然不滅焰亦不離¶
焰去。隨因故然。如是業煩惱生識種子。從此¶
生入相續。生名色牙於無主法。因緣具故如¶
是。一切有支如理而安如是。內因緣從因義¶
如是。觀如是從緣義。從因義如是。從緣義如¶
是。如修多羅中說。如是緣起如是緣集如是¶
緣。如是阿毘曇中今當說少勝相。如男女聚¶
集有婬欲時節俱會相續。識種子於女人腹¶
內起名色牙。如眼緣色藉明生意緣生眼識。¶
如是色為眼識緣境。明為開導空為不礙。如¶
是生意。無如是緣則識不生。若眼入無[門@卦]。¶
色等外塵則為緣對。明為開導。空為無礙。生¶
意緣則依意所作。如是眼色明空生意緣和¶
合故生眼識。則此眼亦不念言。我能為眼識¶
作依。色亦不念言。我能為眼識作緣。境明亦¶
不念言。我為眼識作明導。空亦不念言。我能¶
為眼識作無礙。生意緣亦不念言。我能為眼¶
識作意緣。眼識亦不念言。我藉此等緣所生。¶
若有此緣則生眼識。如是耳鼻舌身意識。如¶
理廣如是說。安住明中依意及法生意緣。如¶
是廣說。如是內因緣從緣義。應如是觀其內¶
因緣義。應作五事觀察。非常非斷非傳度。藉¶
緣故果實增廣。從相似生。此亦不然。所以者¶
何。臨死之陰滅故非常。即此時死陰滅故。更¶
生餘陰中無間缺。如稱低起。故非斷。以非相¶
似然從初心更生勝心。故非傳度。緣作小業
<pb:KR6k0071_T_001-0959c>¶
受大果報。故稱藉緣故果實增廣。如所作受¶
業便受相似果。故稱從相似生。此亦不然。若¶
是因緣。知十二因緣陰生有生無生。則於此¶
時。以用一識本所經。修四諦則能證。苦以智¶
證。集以命證。滅以現前證。道以觀證。如是見¶
四正諦諸正弟子。即是見法。若見法即是見¶
佛。隨從慧行其義何也。如是因緣見陰生有¶
生無生。即見二諦。所謂苦諦集諦。如是因緣¶
若能俱見。見初諦則見二諦。滅諦道諦。如是¶
見四諦諸正弟子。即見諸佛。隨從慧故則生¶
心念。其譬云何。如有人見善畫師畫¶
作人像相好端正。即生識云。此畫師善能畫¶
也。如是諸正弟子見四正諦。即生念言。如來¶
應供正遍知。能說此法為斷眾苦。即於佛生¶
無等信心。自然善說此聲聞法。甚深微密善¶
能安置。則於法得堅固信。於是自然善說此¶
阿毘曇經。為斷一切苦。若能隨從即是善從。¶
則於僧生無等信。既見實諦故得清白戒品。¶
得離身見及戒取等。諸疑惑皆悉已離。如是¶
正弟子得見四諦具四無等。則離三纏成¶
須陀洹。證決定法向正覺路。住於初果。薄婬¶
怒癡故成斯陀含。住於第二果。離五種陰纏¶
及九增上結。懃修治道盡諸漏結。成阿那含¶
住於三果。盡離色欲慢自高無明等。得最勝¶
第四沙門果。成阿羅漢住有餘涅槃。次漸捨¶
離諸有。隨待時節身壞命終。即入無餘涅槃。¶
如是觀身陰生相。了知四正諦故。得須陀洹¶
斯陀含阿那含阿羅漢果。皆得現前。如是多¶
種觀身生相。覺四真諦。離此觀身生相及了
<pb:KR6k0071_T_001-0960a>¶
四真諦。不得解脫道。若欲求解脫道。求四真¶
諦。求無等信。求成就沙門果。欲求入無餘涅¶
槃於阿毘曇經。應懃觀陰生相。無上正覺教¶
法如是。今次論律相。佛世尊。天龍夜叉阿修¶
羅迦樓羅乾闥婆。恭敬尊重供養世尊。已得¶
善利。已得心願滿足。離一切不善法。具足一¶
切善法。無愛無取離吾我想。一切種智慧已¶
得自在。已斷諸趣已斷別離無諸煩惱。已解¶
脫能解脫。轉諸輪迴生死輪種。諸後善增長。¶
前善現前。善根令得解脫舒所教化。佛現於¶
世莊嚴善利眾生。世尊為眼為慧為義為法。¶
是大法聚。於三種眾生佛為軍師。將導教化¶
令人將導。為師令人為師。為大商主。能知道¶
逕能說善道。是大醫王。無上轉輪人中最勝。¶
人雄受最後身。沙門大沙門得至沙門。無垢¶
無穢明淨遍見。能與明與眼除闇。作明作光¶
度生死海。未安令安。具足無等懃。具足無等¶
智。大勇猛大斂攝大威德。大雄大神大力大¶
將導。世尊為初。世尊為最上。世尊吹法螺擊¶
法鼓。竪法幢掛法幡然法燈。遮惡趣示善¶
趣。除世間惡除世間險。蔽惡道開天道。示解¶
脫道以神通力。除以慧力滅一切眾生心惑。¶
雨法雨顯四無畏。如日初出光明照世。挫諸¶
異道。安置眾生天道及解脫果。己度度他。¶
己脫脫他。己安安他己涅槃涅槃他。佛世尊¶
安住摩伽陀國靈剎山林。摩伽陀王頻婆娑¶
羅。聞世尊與大比丘眾千數俱。皆是舊學外¶
道。諸漏已盡所作已辦。已捨重擔逮得己利。¶
盡諸有結。於正理中心得解脫。王聞已大喜嚴
<pb:KR6k0071_T_001-0960b>¶
駕兵眾。有大威勢。以王力故。駕萬二千車乘¶
萬八千馬騎兵眾。與無數百千摩伽陀國婆¶
羅門居士。從王舍城往詣佛所。為欲見佛為¶
欲供養。輿輦所至處已。王即下輦。仍足步入¶
園。於時頻婆娑羅王遙見佛。即却五種莊嚴¶
如是寶冠繖蓋寶劍寶莊團扇寶革屣。¶
時摩伽陀王頻婆娑羅。偏袒右肩合掌向佛。¶
恭敬作禮三稱自姓名。大德。我是摩伽陀王¶
頻婆娑羅。如是三稱。佛言如是。汝是摩伽陀¶
王頻婆娑羅。亦如是三稱。大王。於汝自坐處¶
坐。時摩伽陀王頻婆娑羅。禮佛足已却坐一¶
面。摩伽陀國婆羅門居士。俱在一處亦禮佛¶
足却在一面。時摩伽陀國婆羅門居士問訊¶
佛。佛種種慰喻竟却坐一面。又摩伽陀國婆¶
羅門居士。合掌向佛作禮却坐一面。又摩伽¶
陀國婆羅門居士。遠見佛已默然而坐。於時¶
區樓毘螺迦葉。於此大眾中在近而坐。時摩¶
伽陀國婆羅門居士。各生念言。為是此大沙¶
門從區樓毘螺迦葉學道。為是區樓毘螺¶
從此大沙門學道。時佛知摩伽陀國婆羅門¶
居士心中所念。乃向區樓毘螺迦葉說偈¶
言。¶

#+BEGIN_VERSE
「　汝區樓毘螺
　何所因見故¶
　而捨供養火
　而從此學道¶
　如是等所以
　應當向我說¶
　汝所供事火
　云何乃捨置
#+END_VERSE
」¶

區樓毘螺迦葉答言。¶

#+BEGIN_VERSE
「　飲食等諸味
　貪嗜此三種¶
　如是等過患
　我深見所以
<pb:KR6k0071_T_001-0960c>¶
　是故捨事火
　心不生安樂
#+END_VERSE
」¶

佛言。¶

#+BEGIN_VERSE
「　汝心不安樂
　飲食等諸味¶
　云何心不樂
　人天中勝道¶
　汝今應答我
#+END_VERSE
」¶

迦葉言。¶

#+BEGIN_VERSE
「　我見無餘滅
　道最為第一¶
　於世間欲樂
　心不生貪著¶
　更無別異相
　故不從餘教¶
　是故捨事火
　心不生安樂¶
　供養并事火
　我昔心邪盡¶
　緣此得解脫
　我實大盲闇¶
　隨從生死流
　不識正真道¶
　今始見無為
　如來實善說¶
　大眾所歸依
　世尊為軍主¶
　我今已覺了
　瞿曇實諦理
#+END_VERSE
」¶

佛言。¶

#+BEGIN_VERSE
「　善來修行道
　爾所念皆是¶
　善分別法相
　其最勝已得
#+END_VERSE
」¶

迦葉汝當決眾疑。時長老區樓毘螺迦葉即¶
入三昧。如所起心。於東方住於空界。現四威¶
儀行住坐臥。身內出火。長老區樓毘螺迦¶
葉。身出種種光焰。青黃赤白紅水精色。現變¶
神相身下分然。身上分出清冷水。如是南西¶
北方種種示現神通變化竟。攝還合掌向佛¶
作禮。而白佛言。佛是我師。我是佛弟子。如是¶
三說。如是迦葉如是迦葉。我是汝師。汝是我¶
弟子。迦葉。汝坐於汝座。隨意坐。時長老區¶
樓毘螺迦葉還本座坐。時摩伽陀國婆羅門
<pb:KR6k0071_T_001-0961a>¶
居士作如是念。定非大沙門從區樓毘螺迦¶
葉學道。乃是區樓毘螺迦葉從大沙門學道。¶
時佛世尊告摩伽陀王頻婆娑羅。大王。色亦¶
生亦滅。此生滅相應。當知識想受行亦生亦¶
滅。此生滅相應。當知大王。色生滅法。善男子。¶
知是事已識想受行生滅法。大王。善男子。知¶
是事已知是識已。大王。善男子。知色不著不¶
取不住不入。計識想受行為我。善男子。知是¶
已不著不取不住不入。大王。善男子。計色為¶
我不著不取不住不入作無我心。我說。是人¶
則得無量無邊解脫生死。時摩伽陀國婆羅¶
門居士。各作是念言。若色非我。識想受行非¶
我。即是誰當成我人眾生自體。能作所作能¶
起所起能知所知。如上等事則應不生。不有¶
在在處處所作善惡業果。誰當為受誰捨此¶
陰誰受後陰。爾時世尊。知摩伽陀國婆羅門¶
居士心中所念。告諸比丘有稱我我者。皆是凡¶
愚無知。隨從他語。皆無我無我所。苦生故生。¶
苦滅故滅。行生故生。行滅故滅。依如是等因¶
緣故。生眾生身行。如來知眾生接續及生滅。¶
諸比丘我皆見。以勝眼清淨過人中眼。若眾¶
生生滅善色惡色。若勝若劣若生善道若生惡¶
道。如是業法我皆如實知。此等眾生具身¶
惡業。具口意惡業誹謗賢善。具邪見法業因¶
緣故。身壞命終即墮惡趣生地獄中。又此眾¶
生具身善業。具口意善業。不誹謗賢善。正¶
見隨造正見業法。此因緣故身壞命終。即墮¶
善道生天中。如是等我皆知見。我亦不說言。¶
此是我此是眾生。此是命此人。此作此能作。
<pb:KR6k0071_T_001-0961b>¶
此生此能生。能起所起能知所知。如上等事¶
則應不生不有。在在處處受所作善惡業果。¶
捨此陰受後陰別法相賴。其法相賴者。此法¶
有故是法生。如無明緣行行緣識識緣名色¶
名色緣六入六入緣觸觸緣受受緣愛愛緣取¶
取緣有有緣生生緣老死憂悲苦惱。起如是¶
等大苦陰聚集。此等無故此等滅。此無明滅¶
故行滅。行滅故識滅。識滅故名色滅。名色滅¶
故六入滅。六入滅故觸滅。觸滅故受滅。受滅¶
故愛滅。愛滅故取滅。取滅故有滅。有滅故生¶
滅。生滅故老死憂悲苦惱等滅。如是等大苦¶
陰滅。如是比丘。有為皆苦涅槃寂滅。因集故¶
苦集。因滅故苦滅。斷本則不復續。不相續故¶
滅。如是極於苦邊。比丘云何名滅。即處有苦。¶
滅故即寂滅。即寂滅即盡已。此是寂靜處。若¶
離一切煩累。則愛盡離欲寂滅涅槃。時佛世¶
尊。重復告摩伽陀國頻婆娑羅。大王。是色為¶
常為無常。無常世尊。此苦為常為無常。苦¶
是無常。世尊是生滅法。然聲聞正弟子作如¶
是想。隨從我此是我。此我物此是我所。是事¶
不然世尊。大王汝意云何。識想受行。為常無¶
常。無常世尊。此等苦為常無常。苦皆無常。世¶
尊若此苦是無常。則是生滅法。然聲聞正弟¶
子作如是想。隨從我此是我。此我物此是我¶
所。是事不然世尊。以如是等故。大王。若有小¶
色。過去未來現在。若內若外若廣大若微細。¶
若增若劣若近若遠。此等一切非是我我所。¶
以如是如實應以正智觀。若有受若有想。若¶
有行若有識。過去未來現在。若內若外若廣
<pb:KR6k0071_T_001-0961c>¶
大若微細若增若劣若近若遠。此等一切非¶
我我所。如是如實應以正智觀。如是正弟子。¶
如是知見故。厭色受想行識等。亦生厭厭故¶
離厭離故得解脫。得解脫故得見慧。我生¶
已盡諸漏已盡。所作已辦不受後有。說如是¶
等法時。摩伽陀王頻婆娑羅。無復諸染離諸¶
垢穢。於法得法眼淨。時八萬諸天無量千數¶
摩伽陀國婆羅門居士。於法得法眼淨。時摩¶
伽陀王頻婆娑羅。見法得法解法入甚深法。¶
度希望心度諸疑網。不從他教更無餘信。於¶
佛教法中得無畏。從座而起偏袒右肩合掌¶
向佛作禮。而白佛言。世尊。我已得過。我¶
已得過已。我今歸依世尊及比丘僧。憶持我¶
為優婆塞。從今日乃至盡形壽。歸依不殺生¶
業清淨。願世尊來王舍城。我盡形壽供養世¶
尊。衣服飲食臥具湯藥等供具。願世尊與比¶
丘僧俱受我請。摩伽陀王頻婆娑羅請已。時¶
佛世尊默然而住。摩伽陀王頻婆娑羅。知佛¶
默然受請頭面接足禮辭佛而退。¶

爾時世尊向王舍城。次第行已至王舍城。住¶
王舍城柯蘭陀所住竹林。時王舍城有道士。¶
名刪闍夷。出化未久其等承習師始適無常。¶
其有二伴將領徒眾。一名優婆底沙。一名古¶
利多。領諸徒眾。其等二人共作是約。若有先¶
得甘露勝果者。必相分遺。時長老阿說耆。於¶
晨朝執持衣鉢入王舍城乞食。時優婆底沙¶
道士。於王舍城出行。道路有小緣事故。優¶
婆底沙道士遠見長老阿說耆。心生歡喜。鄭¶
重觀視執持衣鉢。見已心作是念。在此王舍
<pb:KR6k0071_T_001-0962a>¶
城內。出家學道者。不見有人威儀如是。此出¶
家人我今宜問。乞士誰是汝師。汝何所為而¶
出家耶。汝從誰法。欲訊訪故於路而立。待長¶
老阿說耆至。時優婆底沙道士。問長老阿說¶
耆言。乞士誰是汝師。汝為誰出家。汝從誰法。¶
長老。有瞿曇沙門是釋種子。剃除鬚髮著壞¶
色衣。有於正信捨離有為。出家學道無上正¶
遍知正覺道。此世尊是我師。我為其出家。我¶
從其法。長老。為我說其法耶。長老。我年尚幼¶
稚。學日復初淺。是故我未能說如來無上正¶
遍知甚深廣大法。我今且略說法中之少義。¶
願為說之。我唯須義不須文字。時長老阿說¶
耆而說偈言。¶

#+BEGIN_VERSE
「　若法從因生
　如來說此因¶
　滅如是等因
　如是世尊教
#+END_VERSE
」¶

說如是等法時。道士優婆底沙。無染離垢。¶
於法得法眼淨。時優婆底沙道士。見法已得¶
法已解法已。入甚深法。度希望心度諸疑¶
網。不復餘信不從他教。於佛世尊法中得無¶
畏。從坐而起偏袒右肩合掌。向長老阿說耆¶
作禮。重作是言。如是等深法。世尊教所說。無¶
動無憂惱。無數那由他劫昔來未聞見。世尊¶
今在何處住。即在此王舍城柯蘭陀住處竹¶
林。時優婆底沙道士。聞長老阿說耆語已。¶
心生歡喜。頭面禮阿說耆足已而退。時優婆¶
底沙道士。往詣古利多道士。古利多遙見優¶
婆底沙道士已。作如是言。汝諸根乃爾情¶
悅。面色清淨皮光白色。長老。汝已得甘露耶。¶
如是長老。長老為我說法。時優婆底沙道士。
<pb:KR6k0071_T_001-0962b>¶
而說偈言。¶

#+BEGIN_VERSE
「　若法從因生
　如來說此因¶
　滅如是等因
　如是世尊教
#+END_VERSE
」¶

長老更為我重說。¶

#+BEGIN_VERSE
「　若法從因生
　如來說此因¶
　滅如是等因
　如是世尊教
#+END_VERSE
」¶

說如是等法時。古利多道士無染離垢。於法¶
得法眼淨。時古利多道士。見法已得法已解¶
法已。入甚深法。度希望心度諸疑網。不復餘¶
信不從他教。於佛世尊法中已得無畏。從坐¶
而起偏袒右肩。合掌向優婆底沙。作禮重作¶
是言。如是等深法世尊教。所說無動無憂惱。¶
無數那由他劫昔未曾聞見。世尊今在何處¶
住。即在此王舍城柯蘭陀住處竹林。便可共¶
往詣世尊。於世尊所修行梵行。宜往觀詣彼¶
眾。彼亦有智人如我等者。時優婆底沙與古¶
利多道士。告諸婆羅門弟子言。我等欲於佛¶
世尊所修行梵行。汝等今何所作。答言。我等¶
若有所知皆藉師教。師若依世尊修行梵行。¶
我等亦隨師出家。汝等婆羅門。當知今正是¶
時。時優婆底沙古利多。各有眷屬二百五十¶
人。出王舍城往世尊所。於是時中。佛世尊為¶
無數百千眾生說法。世尊遙見優婆底沙古¶
利多二道士。各有二百五十眷屬導從。遠見¶
是已即告諸比丘。汝等觀視此二伴。各領徒¶
眾在眾首行來詣此。優婆底沙古利多等如¶
是世尊。此二人當成我第一調從弟子。一者¶
神通第一。二者智慧第一。時眾中有比丘。而¶
說偈言。
<pb:KR6k0071_T_001-0962c>¶

#+BEGIN_VERSE
「　見此二人來
　優婆底沙等¶
　及古利多來
　未至此竹林¶
　世尊今懸記
　無邊佛智慧¶
　諸根過世人
　滿足波羅蜜
#+END_VERSE
」¶

世尊於世中最上。彼眾二人來應為大弟子。¶
世尊已懸記。一神通第一。二智慧第一。時優¶
婆底沙古利多等來至佛所。頂禮佛足却住¶
一面。而白佛言。我等願得於世尊所出家受¶
具足戒作比丘。於世尊所修行梵行。優婆底¶
沙古利多等道士。於自然法教得出家受戒¶
作比丘已。時諸比丘於晨朝時。執持衣鉢入¶
王舍城乞食。時王舍城人民。見刪闍夷道士¶
徒眾出家受戒。見此比丘已訶責。而說偈¶
言。¶

#+BEGIN_VERSE
「　佛至王舍城
　摩伽陀勝國¶
　何故不盡化
　刪闍夷眷屬
#+END_VERSE
」¶

時諸比丘默然無對。未解無有辯才。時諸比¶
丘於王舍城次第乞已飲食訖。仍還本處安¶
置衣鉢洗足已。往詣佛所。至佛所已。頂禮佛¶
足却坐一面坐已。時諸比丘而白佛言。世尊。¶
我等與諸比丘。於晨朝時執持衣鉢入王舍¶
城乞食。時王舍城人民。見刪闍夷道士眷屬¶
出家受戒。並訶責說偈言。¶

#+BEGIN_VERSE
「　佛至王舍城
　摩伽陀勝國¶
　何故不盡化
　刪闍夷眷屬
#+END_VERSE
」¶

時諸比丘默然無對。未解無有辯才。若王舍¶
城人作如是言。汝等比丘應如是答。¶

#+BEGIN_VERSE
「　大雄所將度
　如來以正法¶
　善法攝眾生
　誰無知當怪
#+END_VERSE
」
<pb:KR6k0071_T_001-0963a>¶

若作是說時。王舍城人民即當默然。無對皆¶
失辯才。時諸比丘復於晨朝。執持衣鉢入王¶
舍城乞食。時王舍城人民。見刪闍夷道士眷¶
屬。復訶責而說偈言。¶

#+BEGIN_VERSE
「　佛至王舍城
　摩伽陀勝國¶
　何故不盡化
　刪闍夷眷屬
#+END_VERSE
」¶

時餘比丘。即說偈言。¶

#+BEGIN_VERSE
「　大雄所將度
　如來以正法¶
　善法攝眾生
　誰無知當怪
#+END_VERSE
」¶

如是說已。王舍城人民。即默然退失辯才。時¶
佛世尊告諸比丘。及外道形服不應度出家。¶
世尊即制戒。外道形服不得度出家。時有比¶
丘不知。云何度外道出家。以是事白佛。佛言。¶
是故比丘應當更尋。於是時中。姓犢子外道¶
住在王舍城。時犢子外道。故往詣佛世尊所。¶
對佛已問訊。種種語論已。却坐一面。坐已姓¶
犢子外道。而白佛言。我今欲問瞿曇少義願¶
開許我為我解說。說是語已。世尊默然。第二¶
第三亦作是言。姓犢子外道白佛言。我今請¶
問瞿曇大德少義。唯願開許為我解說。第二¶
第三作如是言。世尊默然。時姓犢子外道白¶
佛言。我共在此夜已淹久。世尊瞿曇。我今請¶
問少義。願開許我為我解說。時佛念言。此姓¶
犢子外道。長夜無諂曲無欺誑。性淳直。若有¶
所問已解其意。非為惱亂我。當如阿毘曇密¶
義。如律密義。有問當為敷說。知姓犢子外道¶
心念已。佛言。犢子可問隨汝所樂。云何瞿曇。¶
善不善為有為無。犢子。有善有不善。善哉世¶
尊瞿曇。願為我說善法不善法。令我識善不
<pb:KR6k0071_T_001-0963b>¶
善。犢子。我當種種分別為汝說善不善。然當¶
略說。犢子諦聽。欲染不善。離欲染是善。恚¶
癡不善。離恚癡是善。殺生是不善。捨離殺生¶
是善。偷盜邪婬妄語兩舌惡口綺語慳貪邪¶
見是不善。正見是善。犢子。我已說如是三種¶
是善三種是不善。若我弟子如是三不善如實¶
知。三種善十種不善十種善如實知所餘¶
知欲盡知恚盡知癡盡。欲盡恚盡癡盡漏盡¶
故。得無漏心解脫得智解脫。自然見法證法¶
成就。我生已盡梵行已立所作已辦無復後¶
有。瞿曇。頗有一比丘。於此法中得盡諸漏。於¶
無漏法心得解脫。如上所說不受後有耶。犢¶
子。非一比丘。非二非三非五非百。如是無數¶
比丘。於此法中漏盡得無漏。如前說不受後¶
有。瞿曇。且置一比丘。頗有一比丘尼。於此法¶
教中漏盡得無漏心得解脫。如前所說不受¶
後有耶。犢子。非一比丘尼。非二非三非五¶
非百。如是無量比丘尼。於此法中盡漏得無¶
漏心得解脫。如前所說不受後有。瞿曇。且置¶
比丘尼。頗有優婆塞。修行梵行於此法中。度¶
希望度疑網耶。犢子。非一優婆塞。非二非三¶
非五非百。乃有無量優婆塞。於此法中於五¶
別分纏。得解脫化生。即於中涅槃。不復退還。¶
法應不還此界。瞿曇。且置比丘。且置比丘尼。¶
且置優婆塞修行梵行。頗有優婆夷修行梵¶
行度希望度疑網耶。犢子。非一非二非三非五¶
非百。乃有無量優婆夷。於此法中於五別分¶
纏得解脫化生。即於中涅槃不復退還。法應¶
不還此界。瞿曇。且置比丘。且置比丘尼。且置
<pb:KR6k0071_T_001-0963c>¶
梵行優婆塞。且置梵行優婆夷。頗有一優婆¶
塞。受五欲樂於此法中。度希望度疑網耶。犢¶
子。非一優婆塞。非二非三非五非百。乃有無¶
量。於此法中。有諸妻子臥具居家著香花瓔¶
珞著妙好衣及諸塗身畜諸金寶驅策奴婢僕¶
使。解脫三纏薄婬怒癡。得斯陀含。一往來此¶
世界。盡諸苦邊。瞿曇。且置比丘。且置比丘尼。¶
且置梵行優婆塞。且置梵行優婆夷。且置受¶
五欲樂優婆塞。頗有優婆夷。受五欲樂於此¶
法中度希望度疑網。犢子。非一優婆夷。非二¶
非三非五非百。乃有無量。於此法中。育養兒¶
子如前策使奴婢僕使。解脫三纏逆生死流。¶
得不退墮法必證正覺。受此七有七生天上。¶
還依人身盡諸苦邊。若爾瞿曇法成正覺。若¶
比丘皆得。及比丘尼優婆塞修梵行者。優婆¶
夷修梵行者。優婆塞受欲樂者。優婆夷受欲¶
樂者。世尊瞿曇。教法如是故。則應不成滿足。¶
以是故。如瞿曇法所成正覺。比丘皆得。及比¶
丘尼優婆塞修梵行者。優婆夷修梵行者。優¶
婆塞受欲樂者。優婆夷受欲樂者。如是故。瞿¶
曇教法以如是故滿足。瞿曇。我今意欲說譬。¶
犢子。今正是時。如是瞿曇。如天雨雨水隨下¶
流。如是世尊瞿曇。教一切男女童男童女若¶
老若少。隨涅槃下隨涅槃流隨涅槃低。隨從¶
說涅槃隨從已。奇哉善覺。奇哉善說法。瞿曇。¶
若有外道出家道士。若來若希求於自然法¶
教出家受具足戒作比丘。幾久依比丘共住。¶
犢子。若外道出家道士。若來若希求於自然¶
法教出家受具足戒作比丘。則應依比丘和尚
<pb:KR6k0071_T_001-0964a>¶
所四月日披袈裟試之。然取兩彼究¶
悉。我已說如是。瞿曇。若外道出家道士來。若¶
希求於自然法教出家受具足戒作比丘。則¶
應依比丘和尚所四月日披袈裟試之。我今¶
願欲非唯四月亦能四年依從。我今願樂。於¶
自然法教出家受具足戒作比丘。我依世尊¶
瞿曇所修行梵行。犢子。然我先不已說二彼¶
究悉。汝瞿曇已說。爾時世尊告諸比丘。汝等¶
比丘。度姓犢子道士出家受具足戒。姓犢子¶
道士得於自然法教。出家受具足戒已。長老¶
姓犢子受具足戒已。得半月已乃至學慧。應¶
學應觀應至應覺。是等慧已見已知已覺已¶
證世尊正法。時長老犢子作如是念。我所應¶
學慧。應學應觀應至應覺。此等一切慧。已見¶
已知已覺已證世尊正法。我今正是時。應往¶
至世尊所。時長老犢子往詣世尊所。至世尊¶
所已頂禮世尊足已却住一面。却住一面已。¶
長老犢子白世尊作如是言。世尊。我乃至學¶
慧。應學應觀應至應覺。此等一切慧已見已¶
知已覺已證世尊正法。善哉世尊為我說法。使¶
我親近無放逸。乃至如本不知有後。以是故¶
汝犢子。應親近二法觀察。廣修如是等二法。¶
親近觀察廣修。則得性慧覺了諸性。已知種¶
種性覺種種性。知無量性覺無量性。犢子。若¶
比丘欲作是念。快哉我離諸欲。我離諸惡不¶
善法。有希望有籌量。寂靜安樂安住初禪。為¶
滅希望滅籌量。令內喜則一心。無希望無籌¶
量。安住第二禪。離喜故安住捨中。安念覺了¶
覺身樂。則證正諦捨念安樂。安住三禪。離樂
<pb:KR6k0071_T_001-0964b>¶
離苦。滅憂喜無苦無樂。具捨安念清淨。安住¶
四禪。慈悲喜捨空處識處無所有處非想非¶
非想處。快哉我已離三纏得須陀洹。離三纏¶
已薄婬怒癡成斯陀含。離五別分纏故成阿¶
那含。成就種種神力。淨眼根淨耳根淨意根¶
至於本處。脫生死盡諸漏皆具如是。具種種¶
神通力。以一身能為無量身。以無量身能作¶
一身。能作明作闇具觀諸慧。過石過壁過籬障¶
身無礙。而過於大地中猶如虛空。能出能沒¶
於大地。猶如在水能出能沒。住於虛空結跏¶
趺坐。去行猶如飛鳥。日月有大威光。手能摩¶
捉。乃至身昇梵天。以如意通皆得自在。於自¶
法門所有希望。快哉我是比丘。以清淨耳過¶
人中耳聞二種聲。若天若人若近若遠。隨以¶
所念即得現前。於自法門若有希望。快哉我¶
是比丘。知他眾生知他人所有希望。所有籌¶
量心心所念。如實而知。如是有欲心如實而¶
知。如是離欲心離欲想。如實而知。如是有欲¶
離欲。如是有恚離恚有癡離癡。如是攝心縱¶
心。高心不高心。靜心極靜心。作意心不作意¶
心。解脫心不解脫心。如實而知。隨心所向能¶
得如意。於自法門所有希望。快哉我是比丘。¶
無量種分別憶念知前時事。如是一生二三¶
四五六七八九十。二十三十四十五十。百生¶
千生百千生。如是無量百千生。如是無量過¶
去未來劫數。此悉憶知。如曾有某眾生名某¶
甲。我於彼時名某甲。如是種姓如是飲食。如¶
是覺苦樂。如是長壽。如是久長。如是壽命極¶
盡。我從彼死復生某處。又於彼死今於此生。
<pb:KR6k0071_T_001-0964c>¶
如相貌如處所。種種分別憶知往昔所更事。¶
隨心所向此得如意。於自法門所有希望。快¶
哉我是比丘。以清淨眼根過人中眼。見諸眾¶
生死時生時。善色惡色。若增減。若趣善道若¶
趣不善道。隨事隨業眾生。如實而知。此等眾¶
生具身惡業。具口意惡業誹謗賢善。邪見具¶
邪見業法習因緣。以此因緣故。身壞命終墮¶
惡道生地獄中。復有此等眾生。具身善業。具¶
口意善業。不誹謗賢善。正見具正見業法習¶
因緣。以此因緣故。身壞命終往趣善道生於¶
天上。隨心所向皆得如意。於自法門所有希¶
望。快哉我是比丘。已盡諸漏心得無漏解脫。¶
得慧解脫已具足證自然法。我生已盡梵行¶
已立。所作已辦無復後有。隨心所向能得如¶
意。於自法門所有希望。所覺之法喜樂為證。¶
隨心所向能得如意。於自法門是等比丘。如¶
是二法應親近。應觀察應廣修。已修此等二¶
法已。親近觀察廣修。則成就性慧性覺。具種¶
種性慧無量性慧無量性覺。時長老犢子聞¶
佛說已。歡喜踊躍頂禮世尊足已辭佛而退。¶
時長老犢子已得最勝第一法。無放逸無煩¶
熱心。得自在安住。若善男子所欲為者。剃除¶
鬚髮披壞色衣。有正信心捨離有為。向於無¶
為出家。此無上梵行白法。自知已具足證法。¶
我生已盡梵行已立。所作已辦不受後有。已¶
覺了竟。是長老得阿羅漢果心得解脫。時眾¶
多比丘懃求欲見世尊供養世尊。時長老犢¶
子見眾多比丘。復作是言。長老欲何處去。我¶
欲往世尊所欲見世尊欲供養世尊。希長老。
<pb:KR6k0071_T_001-0965a>¶
傳我語禮世尊足問訊。少病少惱起居輕利¶
安樂行。長老犢子作如是說。我已安立世尊。¶
我已久唱歡樂。非不歡樂。如是世尊弟子所¶
應作事。供養世尊我歡喜作。非不歡喜。時諸¶
比丘往詣佛所。至佛所已。頂禮佛足却坐一¶
面。坐一面已。時諸比丘白佛言。世尊。長老¶
犢子頂禮世尊足問訊。少病少惱起居輕利¶
行來氣力安隱無障礙安樂行。長老犢子作¶
如是說。我已安立世尊。我已久習世尊。歡樂¶
非不歡樂。如是世尊。弟子所應作事。供養世¶
尊我歡喜作。非不歡喜。諸比丘。諸天先已向¶
我說是事。次汝等後說。如來無上慧知見行。¶
如是彼比丘。亦是大神力大威德。時佛世尊¶
說稱讚長老犢子已。如是說。諸比丘不依作¶
者。得娑底娑羅。若外道道士等來求出家者。¶
若比丘不與共住仍度出家。即得娑底娑羅。¶
云何與外道共住。若有外道來希求出家。即¶
應於僧求四月日住和南大眾。我某甲外道。¶
希求如來所覺法教。出家受具足戒作比丘¶
我某甲外道。於僧乞求四月日住。願大德僧。¶
與我四月日住。慈愍故。第二第三作如是說。¶
羯磨師應白眾。¶

大德僧聽。某甲外道。希求如來所覺法教。出¶
家受具足戒作比丘。此某甲外道。從僧乞四¶
月日住。若僧時到僧忍聽。僧若與某甲外道¶
四月日住。白如是。應作羯磨。¶

大德僧聽。此某甲外道。希求如來所覺法教。¶
出家受具足戒作比丘。此某甲外道。從僧乞¶
四月日住。僧若與某甲外道四月日住。誰諸
<pb:KR6k0071_T_001-0965b>¶
長老忍。與某甲外道四月日住者默然。誰不¶
忍者說。此初羯磨。如是第二羯磨。如是第三¶
羯磨。僧與某甲四月日住。僧忍默然故是事¶
如是持。¶

其人飲食若為僧作務。隨僧分中與食。若不¶
為僧作應語言。汝自當覓食。此外道應自乞¶
食。諸比丘應一日之中三過於外道前毀訾言¶
外道作如是說。外道無敬信。外道犯戒。外道¶
無羞恥。外道是墮落。外道邪見。長老應作如¶
上說。於時復應讚須陀洹斯陀含阿那含阿¶
羅漢等五種功德。外道應言。如是長老如是¶
長老。外道實不敬信。乃至云外道實邪見。願¶
長老濟拔我。願長老濟度我。憐愍慈愍故。於¶
四月日共住試已。得諸比丘意已。應度出家¶
受具足戒。若餘外道作白衣形來。亦應如是¶
共住試已方聽出家受具足戒。若有外道雖¶
復解法。亦應如上共住試已方聽出家受具¶
足戒。若外道不經共住及如上試。不得度出¶
家受具足戒。若比丘不試度出家受具足戒¶
者。得娑底娑羅。¶
《佛阿毘曇經》卷上¶

